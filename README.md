# Online Haçlı Kaynakları Projesi


Haçlı çalışmaları alanında araştırmacılar tarafından kullanılan çeşitli dillerdeki birincil kaynaklara hızlı ve kolay bir şekilde ulaşmayı amaç edinmiş bağımsız bir projedir. Proje kapsamında kaynakların yazarlarına, isimlerine, türlerine, kronolojik ve coğrafî sınırlarına, dillerine, edisyonlarına ve modern dillerdeki çevirilerine yer verilecektir. Oluşturulan tablodan kaynakların edisyonlarına ve çevirilerine bir tıkla ulaşılacaktır. Online erişime açık edisyonların ve çevirilerin yanı sıra, erişime kapalı olan edisyonların ve çevirilerin künyeleri de tabloda yer almaktadır. Projenin dönemsel sınırlarını 1095-1444 yılları arası oluşturmaktadır. Haçlı çalışmalarında kullanılan yazılı kaynaklar, çeşitli dillerde ve çok çeşitli alanlardan gelmektedir. Bu nedenle proje, her alandan her alandan her uzmanlık seviyesinden katkıda bulunmak isteyen kişilere açıktır. Projeye katkıda bulunmak isteyenler, e-posta adresine ilgili kaynağın gerekli bilgilerini ileterek katkıda bulunabilirler. İstenildiği taktirde "HAZIRLAYAN(LAR)" sütununda katkıda bulunan kişilerin isimleri yer alacaktır. Ayrıca tabloda herhangi bir eksiklik ya da yanlışlık görülmesi durumunda e-posta adresine iletilmesi istirham edilmektedir. Projenin herhangi bir zaman süresi bulunmamaktadır. Yeni kaynaklar eklendikçe kaynak listesi gelişecek ve güncellenme tarihi her daim sağ alt köşede belirtilecektir. Projenin sonraki hedefleri arasında, kaynaklar hakkında daha ayrıntılı bilgilerin eklenmesi ve projenin başka uygun platformlara taşınması bulunmaktadır.


